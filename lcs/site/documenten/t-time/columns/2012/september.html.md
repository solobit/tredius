--- cson
columnId:       1012
datum:          'september 2012'
titel:          'Column'
subtitel:       "Blij dat ik rij, maar dan wel belastingvrij"
thing:          's:Article'
layout:         'standaard'
kenmerk:        'ttColumn'
bannier:        'bg_ttime.jpg'

samenvatting:   "Fiscale maatregelen van de overheid moeten zorgen voor duurzaamheid..."

---


# Blij dat ik rij, maar dan wel belastingvrij!

Onlangs zag ik de film An Inconvenient Truth van Al Gore op televisie. En al
komt de film uit 2006 en is de boodschap van Gore wel bekend, de film heeft
toch indruk op me ge- maakt. De optimistische conclusie is dat we met elkaar
echt iets kunnen veranderen aan het broeikaseffect. En omdat ik daar zelf ook
al langer in geloof, heb ik onder andere een groene bank voor al mijn
geldzaken en koop ik zo veel mogelijk biologische producten. En als
belastingadviseur adviseer ik u daarom ook graag over fiscale maatregelen van
de overheid die ervoor moeten zorgen we allemaal duurzamer gaan leven. Hierna
bespreek ik een aantal maatregelen die u en mij, als ondernemer of DGA moeten
stimuleren om zeer zuinige auto’s aan te schaffen. Ik kan u daarbij vast
verklappen dat dit bij mij al is gelukt.

De eerste maatregel betreft een beperking van die vervelende fiscale
bijtelling van 25% van de nieuwwaarde van de auto. Rijdt u als ondernemer of
DGA in een auto van de zaak en betaalt u 52% belasting over uw inkomen, dan
betekent de bijtelling bij een auto van € 37.000, dat u maar liefst € 4.800
netto minder per jaar overhoudt. Maar als u kiest voor een zeer zuinige auto
van dezelfde waarde wordt die bijtelling verlaagd tot 14%. En dat levert u
jaarlijks een netto inkomen op dat € 2.000 hoger is. Nog beter natuurlijk is
helemaal geen bijtelling en dat geldt voor auto’s met een CO2-uitstoot van
minder dan 50 gram per kilometer, zoals de plug-in hybrides en elektrische
voertuigen. En dat zijn echt allang niet meer alleen die hele kleine lelijke
autootjes. Daar zitten ook hele mooie zakenauto’s tussen. Op het internet kunt
u eenvoudig zien welke merken en modellen onder welk percentage vallen,
bijvoorbeeld op de site www.groenopweg.nl.

U blij met een hoger netto inkomen dus, maar die blijdschap wordt nog groter
als u ziet welke kosten- en belastingbesparing de zuinige auto voor uw
onderneming oplevert. Ui- teraard bespaart u zich allereerst de
motorrijtuigenbelasting, de BPM, heel wat brand- stofkosten en de BTW
correctie voor privé gebruik. Maar daarnaast kunt u bij een zeer zuinige auto
maximaal 75% van de aanschafwaarde direct van de winst aftrekken als
“willekeurige afschrijving”. Dit levert u al een aanzienlijk
liquiditeitsvoordeel op. Maar de echte klappers komen van de verschillende
vormen van investeringsaftrek, die u kunt toepassen bij zeer zuinige auto’s.
Investeringsaftrek is een extra aftrekpost van de fiscale winst die berekend
wordt over het bedrag dat u in een jaar heeft geïnvesteerd. Daarbij geldt wel
dat hoe meer u investeert, hoe lager het percentage van de aftrek.

Personenauto’s zijn normaal gesproken uitgesloten van investeringsaftrek, maar dat
geldt weer niet voor zeer zuinige auto’s. Hiervoor kunt u gebruik maken van de zoge-
naamde kleinschaligheidsinvesteringsaftrek. Die loopt op tot maximaal 28% van de aan-
schafwaarde van de auto. Voor de eerder genoemde categorie auto’s die onder de 0%
bijtelling vallen, heeft u daarnaast nog recht op de zogenaamde milieu-investeringsaftrek
van 36%. Daardoor kunt u tot maar liefst 64% van de aanschafwaarde extra aftrekken
van uw fiscale winst! Zo kan de aanschaf van bovengenoemde auto van € 37.000 u
maximaal een aftrekpost opleveren van ruim € 51.000 in het jaar van aanschaf. Na af-
trek van het belastingvoordeel bedraagt uw netto investering dan minder dan € 13.500.
Dat is de auto op dat moment zeker nog waard en dan moet het zuinige rijden nog be-
ginnen!

U geniet dus aanzienlijke financiële en fiscale voordelen als u voor een zeer
zuinige auto kiest in uw eigen BV, uw eenmanszaak of VOF. Ik heb met deze
argumenten mijn eigen BV al weten te overtuigen om ook eens “iets voor het
milieu” te doen en een hele mooie elektrische auto voor mij te bestellen. Want
als fiscalist ben ik natuurlijk pas echt blij als ik helemaal belastingvrij
rij!

!= partial('visitekaartje', { naam: "Marco Krijger MB FB", titel: "Partner Tredius Fiscalisten", email: "m.krijger@tredius.nl" } )

.DisclaimerExpliciet #{site.disclaimer}

!= partial('adresblok', { titel: "Tredius Fiscalisten", straat: "Zijlweg 146", postcode: "2015 BH", plaats: "Haarlem" } )
