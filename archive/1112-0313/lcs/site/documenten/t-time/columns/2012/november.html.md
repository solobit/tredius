--- cson
columnId:       1112
datum:          'november 2012'
titel:          'Column'
subtitel:       'Maakt Flex BV dividend uitkering onmogelijk?'
thing:          's:Article'
layout:         'standaard'
kenmerk:        'ttColumn'
bannier:        'bg_ttime.jpg'

samenvatting:   "Vanaf 1 oktober jongstleden is de wetgeving voor BV’s gewijzigd..."

---

# document.columntitel

Het zal u waarschijnlijk niet ontgaan zijn dat vanaf 1 oktober jongstleden de
wetgeving voor BV’s behoorlijk is gewijzigd. Eindelijk, het wetsvoorstel
dateert al van 31 mei 2007, is de zogenaamde Flex BV realiteit geworden. Maar
tamelijk onverwacht heeft nu de belastingdienst deze wetswijziging op het
laatste moment aangegrepen om haar beleid rondom dividenduit- keringen en
terugbetaling van kapitaal eens flink aan te scherpen. Die aanscherping is
zeker betwistbaar, maar kan ondertussen zeer ernstige gevolgen hebben. Daarom
leg ik u hierna uit hoe, in de ogen van de fiscus althans, voor heel veel
DGA’s dividenduitkeringen vrijwel onmogelijk zijn geworden na 1 oktober.

De bedoeling van de Flex BV wetgeving was om meer eenvoud en flexibiliteit te
bieden aan ondernemers zoals u, bij de keuze van de rechtsvorm van hun
onderneming. Met de intro- ductie van stemrechtloze of winstrechtloze aandelen
heeft u veel ruimte en vrijheid om uw onderneming te structureren zoals u dat
wenst. Tegelijk zouden de administratieve lasten moeten dalen doordat veel
formaliteiten zijn verdwenen. Zo vormt de verplichte storting van € 18.000
geen belemmering meer en is ook geen dure accountantsverklaring meer nodig als
u uw eenmanszaak wilt omvormen naar een BV.

Maar als keerzij van deze vereenvoudigingen geldt dat er wel een extra toets
is ingevoerd voordat een BV dividend mag uitkeren of kapitaal mag
terugbetalen. Dit mag namelijk alleen nog na goedkeuring door het bestuur van
de BV. Het bestuur moet daarbij toetsen of de continuïteit van de onderneming
niet in gevaar komt door de dividenduitkering. Daarbij wordt gekeken naar een
periode van ongeveer een jaar. Een achteraf gezien ten onrechte goedgekeurde
dividenduitkering kan tot gevolg hebben dat het bestuur door benadeelde
schuldeisers aansprakelijk wordt gesteld. En met deze wettelijke
uitkeringstoets is de belastingdienst nu aan de haal gegaan voor BV’s met een
pensioenregeling in eigen beheer. Het Centraal Aanspreekpunt Pensioenen (CAP)
van de belastingdienst heeft namelijk op 21 september jongstleden gesteld dat
er na de uitkering van kapitaal of dividend voldoende vermogen in de BV moet
achterblijven om het pensioen op korte en lange termijn volledig te kunnen
uitbetalen. Is dat niet het geval dan bent u met zo’n uitkering volgens het
CAP uw pensioen aan het afkopen. En zoals u weet is dat een fiscale doodzonde.
De totale afkoop- waarde wordt dan in één keer belast met 52%
inkomstenbelasting en 20% revisierente! Voor de hoogte van de vrij uitkeerbare
reserves mag u volgens het CAP niet uitgaan van de balans die uw accountant u
jaarlijks voorschotelt. Nee, alle activa en passiva van de BV moeten
gewaardeerd worden op de waarde in het economische verkeer. De waarde van de
pensioenverplichting is hierbij gelijk aan de koopsom die een professionele
verzekeringsmaat- schappij berekent voor het onderbrengen van die
verplichting. En dat is grofweg twee maal zoveel als de voorziening op de
balans! Dat verschil komt niet door een foutje van uw ac- countant, maar
doordat de voorziening nota bene volgens de fiscale spelregels beperkt wordt.

Het CAP maakt het zelfs nog bonter in het geval dat uw BV ook het risico
draagt dat zij een nabestaandenpensioen moet uitkeren als u vóór de
pensioendatum komt te overlijden. Dan moet u ook met dit risicokapitaal
rekening houden bij de bepaling de vrije reserves. Door dit “meten met twee
maten” zult u al snel geen uitkeerbare reserve meer overhouden. De kans is
zelfs heel groot dat u nooit meer een dividenduitkering kunt doen als bij uw
BV sprake is van pensioen in eigen beheer.

Zoals ik al schreef, is dit standpunt niet onomstreden en zal er ook zeker
over geprocedeerd gaan worden. Ik kan niet wachten om een procedure te
starten, maar het betekent wel dat we de komende vijf jaar hierover nog geen
duidelijkheid hebben. Daarom is mijn advies om intussen voorzichtig te zijn
met dividenduitkeringen en terugbetaling van aandelenkapitaal aan uzelf.
Overleg in elk geval met uw adviseur en troost u met de gedachte dat wat in
het vat zit, niet verzuurt!

!= partial('visitekaartje', { naam: "Marco Krijger MB FB", titel: "Partner Tredius Fiscalisten", email: "m.krijger@tredius.nl" } )

.DisclaimerExpliciet #{site.disclaimer}

!= partial('adresblok', { titel: "Tredius Fiscalisten", straat: "Zijlweg 146", postcode: "2015 BH", plaats: "Haarlem" } )
