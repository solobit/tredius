--- cson
columnId:       1212
adresblok:      'ja'
disclaimer:     'ja'
datum:          'december 2012'
titel:          'Column'
subtitel:       "Verrekenen van verliezen, lichtje in het duister?"
thing:          's:Article'
layout:         'standaard'
kenmerk:        'ttColumn'
bannier:        'bg_ttime.jpg'

samenvatting:   "Traditioneel kijken we in deze periode terug op het afgelopen jaar..."

---

# Verrekenen van verliezen, lichtje in het duister?

Traditioneel kijken we in deze periode terug op het afgelopen jaar en
vooruit naar het komend jaar. Helaas hebben we hierbij weinig reden tot
juichen in deze toch al zo donkere dagen. Hopelijk hoort u tot de
ondernemers die de stijgende lijn weer te pakken hebben, maar de kans is
ook aanwezig dat ook uw onderneming verlies heeft gemaakt. En dat is
natuurlijk nooit leuk, maar fiscaal gezien is er wel een positieve kant
aan verliezen. Verliezen kunnen namelijk leiden tot vermindering van te
betalen belasting of zelfs tot teruggaaf van eerder betaalde belasting.
Hoe werkt dat?

Bent u een ondernemer met een eenmans/vrouwszaak of partner in een
vennootschap onder firma, dan worden uw winsten belast in box 1 van de
inkomstenbelasting. U weet wel dat is die box waarin we de aftrekpost
van de eigen woning vinden, maar ook periodieke uitkeringen en overige
inkomsten uit arbeid. Uw verlies uit onderneming komt dus in het jaar
waar- over u aangifte doet allereerst in mindering op die
inkomstenposten. Leidt dat niet tot een positief bedrag, dan is er bij u
voor dat jaar bij sprake van een verlies uit werk en woning. Zo'n
verlies in box 1 kunt u niet verrekenen met positieve resultaten uit
aanmerkelijk belang (box 2) of sparen en beleggen (box 3) van hetzelfde
jaar.

Nee, u kunt dit verlies alleen nog verrekenen met eventuele positieve
box 1-inkomsten uit de drie voorafgaande jaren en met positieve box
1-inkomsten uit de negen volgende jaren. Daarin heeft u geen keuze, want
de verliesverrekening kent een verplichte volgorde. Die volgorde zal
voor u overigens niet slecht uitpakken in de meeste situaties. U moet
eerst het verlies verrekenen met inkomsten uit de 3 voorafgaande jaren
(carry back) en dan pas met de 9 volgende jaren (carry forward). U
krijgt dan over die jaren betaalde belasting gedeeltelijk weer terug en
dat is natuurlijk een prettige pleister op de wonde. Verliezen die u
niet in die periodes kunt verrekenen, verdampen zoals dat heet. U kunt
die verliezen dan niet meer verrekenen. Dat is niet alleen in strijd met
de totaalwinst gedachte, maar natuurlijk vooral zuur ook voor u.

Het verlies uit werk en woning en een verrekening daarvan wordt
vastgesteld met een beschikking waartegen u bezwaar kunt maken en
eventueel in beroep kunt gaan bij de rechtbank. Die beschikking is
meestal gewoon een mededeling op uw aanslag, dus daar moet u wel alert
op zijn.

Onderneemt u als DGA via uw BV dan geldt dezelfde methodiek voor
verliesverrekening, maar wel met een belangrijk verschil. Uw BV kan een
verlies uit een bepaald jaar namelijk maar één jaar terugwentelen of
negen jaar vooruit. In verband met de economische crisis geldt echter
een tijdelijke verruiming van die achterwaartse verliesverrekening. Voor
de aangiften vennootschapsbelasting over 2009 tot en met 2011 is de
carry back termijn verruimd van één naar drie jaar. Een verlies dat uw
BV lijdt in 2009, kunt u dus verrekenen met winsten uit 2006, 2007 of
2008. Ook die verrekening heeft een verplichte volgorde waardoor u
bijvoorbeeld een verlies uit 2011 eerst met winst uit 2008 en daarna met
winsten uit 2009 en 2010 verrekent. Als u gebruik wilt maken van die
tijdelijke regeling, moet u hiervoor kiezen in uw aangifte. Keerzij van
deze keuze is wel dat dan de termijn voor carry forward van dat jaar
wordt beperkt van negen tot zes jaar. Inderdaad Johan, heeft elk
voordeel natuurlijk ook weer zijn nadeel.

Maar wat nu als u geen keuze heeft gemaakt of u heeft achteraf gezien de
verkeerde keuze gemaakt? U kunt dan volgens de wet dan uw keuze nog
kenbaar maken totdat de aanslag definitief vaststaat. Dat is tot zes
weken na de dagtekening van de aanslag over het betreffende boekjaar.
Bent u daarvoor inmiddels al te laat dan schiet de Staatssecretaris van
Financiën te hulp. In een Besluit dat hij dit voorjaar heeft
uitgevaardigd heeft de Staatssecretaris namelijk gezegd dat deze keuze
alsnog kan worden gedaan of herzien. U moet hiervoor dan een
schriftelijk verzoek (laten) indienen, maar let op, dat kan maar tot
uiterlijk 31 december 2012. En dat kan u erg veel geld schelen. Dus
kijkt u dat nog even na, voordat u aan de oliebollen gaat. Dan creëert u
daarmee misschien een klein extra lichtpuntje in het duister van deze
maand! Ik wens u prettige feestdagen en een voorspoedig Nieuwjaar.


!= partial('visitekaartje', { naam: "Marco Krijger MB FB", titel: "Partner Tredius Fiscalisten", email: "m.krijger@tredius.nl" } )

.DisclaimerExpliciet #{site.disclaimer}

!= partial('adresblok', { titel: "Tredius Fiscalisten", straat: "Zijlweg 146", postcode: "2015 BH", plaats: "Haarlem" } )
